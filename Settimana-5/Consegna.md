# Settimana 5
# Esercizio 1
Scrivere un programma C dove sono inizializzate una variabile di tipo int, una di tipo float, una di tipo double, una di tipo char, ed un array di 5 interi (precisamente con i valori 10, 20, 30, 40, 50). Inizializzare un puntatore per ciascuna di queste variabili. Assegnare ad ogni variabile un valore tramite l'utilizzo della funzione scanf. Visualizzare il valore di ogni variabile in due modi: prima tramite accesso diretto alla variabile e a seguito tramite l'utilizzo del suo puntatore (accesso indiretto). Visualizzare la posizione in memoria della variabile tramite l'utilizzo diretto della variabile e tramite il suo puntatore. Visualizzare la posizione in memoria del puntatore.

# Esercizio 2
Scrivere un programma C che: (a) Chieda all'utente di digitare una frase di una canzone in italiano in cui siano presenti solo lettere, spazi e segni di punteggiatura (non devono quindi essere presenti numeri, ma possono essere presenti le seguenti 5 vocali accentate: à, è, ì, ò, ù); (b) La visualizzi convertendo tutte le lettere in stampatello maiuscolo; (c) A seguito rimuova tutti gli spazi e i segni di punteggiatura; (d) Ri-visualizzi la frase a monitor. Tutte le operazioni devono essere fatte usando puntatori, in pratica accedendo alla frase in modo indiretto. Nota: potrebbe risultare difficile riconoscere le vocali accentate (è un problema noto di set dei caratteri); nel caso, utilizzare:

'0x8A' per è

'0x85' per à

'0x8D' per ì

'0x95' per ò

'0x97 per ù

per il riconoscimento.
